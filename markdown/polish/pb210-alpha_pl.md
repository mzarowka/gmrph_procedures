
<div fig-alt="Logo: Uniwersytet Gdański" fig-align="left">

[<img src="images/log-ug_pl.png" width="150" />](https://geomorfologia.ug.edu.pl)

</div>

Zakład Geomorfologii i Geologii Czwartorzędu — PROCEDURA

------------------------------------------------------------------------

# Przygotowywanie prób do oznaczania aktywności <sup>210</sup>Pb

## Etap I

- Przygotować zestaw pojemników do odważenia i do mineralizacji (wymyć i
  wysuszyć).

- Postawić pojemnik do odważania na wadze analitycznej, wytarować,
  umieścić w pojemniku około **0.2 g** suchego osadu i zapisać jego
  masę.

- Przesypać osad do pojemnika teflonowego do mineralizacji.

- Pobrać **3 cm<sup>3</sup>** stężonego **HNO<sub>3</sub> (65 %)**,
  przenieść do pojemnika jednocześnie spłukując ścianki, a następnie
  przelać do pojemnika teflonowego.

- Pobrać pipetą **200 µl** roztworu wzorcowego <sup>**209**</sup>**Po**
  i przenieść do pojemnika teflonowego.

- Nałożyć korki na pojemniki teflonowe i szczelnie zakręcić. Delikatnie
  wymieszać i wstawić do mineralizatora, po czym włączyć program
  (Classical Methods) `Pb-210 HNO3` (100 °C przez 2 h).

- Wystawić pojemniki z mineralizatora, odkręcić ostrożnie (pod
  dygestorium) i dodać **3 cm<sup>3</sup>** stężonego **HClO<sub>4</sub>
  (70 %)**.

- Zakręcić szczelnie pojemniki teflonowe, wstawić do mineralizatora i
  włączyć program `Pb-210 HClO4` (100 °C przez 2 h).

- Wystawić pojemniki teflonowe z mineralizatora, odkręcić ostrożnie i
  dodać **3 cm<sup>3</sup>** stężonego **HF (40 %)**.

- Zakręcić szczelnie pojemniki teflonowe, wstawić do mineralizatora i
  włączyć program `Pb-210 HF` (100 °C przez 4 h).

## Etap II

- Wystawić pojemniki teflonowe z mineralizatora i przenieść za pomocą
  **6 mol HCl (5 cm<sup>3</sup>)** roztwór i pozostałość osadu ilościowo
  do parowniczek teflonowych (wymieszać osad w pojemnikach teflonowych,
  przelać do parowniczki, wypłukać pojemnik teflonowy **HCl** i przelać
  do parowniczki).

- Odparować na płycie grzejnej (**200 °C**, płytę zabezpieczyć folią
  aluminiową) bez przykrycia do pojawienia się wyraźnie białych dymów,
  następnie przykryć pokrywką teflonową i ogrzewać dalej pod przykryciem
  **min. 30 minut**, aż do sklarowania roztworu (**max. 1 h**).

- Odkryć i dodać **3 cm<sup>3</sup> 6 mol HCl**, następnie odparować do
  suchej pozostałości.

  **Nie prażyć**.

- Rozpuścić suchą pozostałość w **27 cm<sup>3</sup> 0.5 mol HCl**, dodać
  ok. **0.1 g kwasu askorbinowego** i **0.1 g hydroksyloaminy**.

- Podgrzać roztwór do temperatury **90 °C**. W międzyczasie opisać
  blaszki srebrne symbolami prób oraz datą i zamontować w uchwytach
  (czystą częścią do góry).

- Wrzucić magnesy i zamknąć naczynia do depozycji. Ustawić naczynia na
  mieszadle magnetycznym, ustawić podgrzewanie na wartość **10**
  (maksimum) i obroty na wartość **1**.

  Proces depozycji powinien trwać co najmniej **4 h**.

- Wyciągnąć blaszki srebrne, spłukać wodą dejonizowaną, przetrzeć
  **metanolem** lub **etanolem**, sprawdzić podpisy i zabezpieczyć.

## Rejestr zmian

01.12.2022, MZ – wersja inicjalna Quarto. Rozwinięcie treści. M
zamienione na mol zgodnie z wytycznymi SI.

Wojciech Tylmann, Karolina Molisak, Joanna Piłczyńska, Maurycy
Żarczyński 2022-12-08
