---
editor: visual
format:
  html:
    toc: true
    toc-title: Etapy
    toc-depth: 4
    embed-resources: true
  pdf:
    geometry: 
    - top=20mm
    - left=20mm
    - bottom=20mm
    - right=20mm
  docx: default
  gfm: default
---

[![](images/log-ug_pl.png){fig-alt="Logo: Uniwersytet Gdański" fig-align="left" width="150"}](https://geomorfologia.ug.edu.pl)

Zakład Geomorfologii i Geologii Czwartorzędu — PROCEDURA

------------------------------------------------------------------------

# Analiza TIC: całkowity węgiel nieorganiczny metodą Scheiblera

## Przygotowanie materiału

-   Mokry materiał przechowywać do czasu wykonania analiz w lodówce lub chłodni.

-   Ponumerować i opisać ołówkiem lub specjalnym pisakiem porcelanowe tygle.

-   Przenieść do tygla określoną ilość osadu: około **10 g** lub do połowy tygla.

-   Zważyć tygle wraz z mokrym osadem i zapisać masę w formularzu.

-   Zaprogramować suszarkę na temperaturę **105 °C** bez limitu czasowego.

-   Wstawić przygotowane próbki i suszyć **24 godziny**.

-   Po wystawieniu z suszarki próbki wystudzić do temperatury pokojowej.

-   Następnie zważyć parownice z suchym osadem i zapisać masę w formularzu.

## Pomiary zawartości węgla nieorganicznego

### Przygotowanie próbki

-   Po wysuszeniu próbek rozetrzeć osad w moździerzu.

-   Przesiać osad przez sito o średnicy oczek **100 µm** na przykład na plastikowy talerz lub kartkę papieru.

-   Przygotować szkiełko zagarkowe i wytarować wagę laboratoryjną:

    -   Włączyć wagę i poczekać na stabilizację.

    -   Położyć na szalce wagi szkiełko i wcisnąć przycisk `Tare`

-   Z osadu, który został odsiany (**\< 100 µm**), odważyć odpowiednią ilość materiału i zapisać wynik.

-   Pozostały na sicie materiał wsypać z powrotem do wcześniej opróżnionego tygielka (zapasowy materiał pomiarowy).

-   Odpowiednia ilość oznacza:

    -   Osady o stosunkowo małej orientacyjnej zawartości węglanów (**kilka do kilkunastu %**, czyli dla piasków i glin lodowcowych): około **1.0 g**.

    -   Osady o stosunkowo dużej orientacyjnej zawartości węglanów (**kilkadziesiąt %**, dla gytii węglanowych, kredy jeziornej, często także dla mułków i iłów): nie więcej niż około **0.2 g**.

### Praca z aparatem

-   Opłukać kolbę aparatu Scheiblera zimną wodą z tryskawki, tak aby wlot do kolby pozostał wilgotny.

-   Wsypać próbkę ze szkiełka zegarkowego do kolby, starając się, aby osad trafił bezpośrednio na dno kolby, a nie pozostawał na ściankach i wlocie naczynia.

-   Nabrać **HCl 10%** do dużej pipety **5 ml** i wlać do zbiorniczka aparatu kwas, po czym zwilżyć gumowy korek i nie rozlewając kwasu w zbiorniczku szczelnie zamknąć wylot kolby.

-   Przekręcić kranik zaworu trójdzielnego w prawo, tak aby przepływ powietrza odbywał się pomiędzy otoczeniem a zamkniętym obiegiem zbiorniczków, po czym przekręcić kranik w lewo, tak aby obieg powietrza pozostał zamknięty, czynność powtórzyć kilka razy, aż do wyrównania ciśnienia płynu w zbiorniku pomiarowym i w zbiorniku buforowym (poziom płynu powinien znajdować się na jednakowym poziomie w obu zbiorniczkach).

-   Przekręcić kranik zaworu w lewo (zamknięty obieg powietrza pomiędzy zbiornikiem pomiarowym a zbiornikiem z próbką) i tak pozostawić do końca analizy.

-   Odczytać i zapisać poziom początkowy płynu w zbiorniku pomiarowym (podziałka wyskalowana jest co 0.2 cm^3^, tyle wynosi odległość pomiędzy krótkimi kreskami skali).

    > W przypadku próbek o dużej orientacyjnej zawartości węglanów należy zbiorniki napełnić maksymalnie, gdyż w czasie analizy takich próbek ilość wydzielającego się CO~2~, a co za tym idzie zmiany poziomu płynów w zbiornikach są bardzo duże.

-   Po przechyleniu kolby z próbką stopniowo wylewać HCl, wstrząsnąć i mieszać kolbą dopóki poziom płynu w zbiorniku pomiarowym zacznie opadać (kilkanaście sekund).

    > W efekcie reakcji HCl z osadem w zbiorniku pomiarowym ciśnienie powietrza zostanie powiększone o ciśnienie gazu (CO~2~), który się wydzielił.

-   Następnie należy wyrównać ciśnienia w obu zbiornikach poprzez niewielkie otwarcie kranika zamykającego dopływ ze zbiornika buforowego do zbiornika zapasowego. Po otwarciu zaworu, poziom płynu w zbiorniku buforowym powinien opadać powoli; należy odczekać aż poziomy w zbiornikach buforowym i pomiarowym osiągną zbliżoną wartość wówczas natychmiast zatrzymać spuszczanie płynu buforowego zakręcając kranik łączący zbiornik buforowy ze zbiornikiem pomiarowym.

-   Po wyrównaniu ciśnień odczytać wynik końcowy (poziom płynu) w zbiorniku (biurecie) pomiarowym.

    > Różnica poziomu początkowego i końcowego świadczy o ilości CO~2~, który wydzielił się w reakcji, a tym samym zawartości CaCO~3~ w osadzie.

-   Otworzyć kolbę z próbką i odczytać przy pomocy termometru temperaturę w kolbie pomiarowej.

-   Zapisać godzinę pomiaru, tak aby wyznaczyć przy pomocy dodatkowych źródeł informacji wartość ciśnienia atmosferycznego w mm Hg w danym czasie:

    -   Barometr w laboratorium.

    -   W Internecie:

        -   Aktualne ciśnienie na kampusie Oliwa wyrażone w hPa

            <https://klimat.ug.edu.pl/?page_id=3261>

-   **Po zakończeniu** analizy kilku próbek, gdy pozostanie w biuretach niewiele płynu, otworzyć kranik oddzielający biuretę buforową i zbiornik zapasowy i trzymając na wysokim poziomie zbiornik zapasowy uzupełnić zapas płynu w obu zbiornikach, aparat należy również pozostawić w takim stanie po zakończeniu analiz. Gdy zbiorniki się napełnią, zamknąć zawór.

-   Kolbę wypłukać wodą z kranu a następnie wodą dejonizowaną, najlepiej dopiero po przygotowaniu następnej próbki. Wówczas przy jej zamykaniu wlot będzie jeszcze wilgotny i nie trzeba go będzie ponownie zwilżać.

## Obliczanie koncentracji węgla nieorganicznego

Procentową zawartość CaCO~3~[^1] oblicza się według wzoru:

[^1]: Należy wziąć pod uwagę, że współczesne badania wskazują, że węglan wapnia (CaCO~3~) nie jest jedynym węglanem tworzącym osady. Jest to szczególnie istotne w przypadku osadów jeziornych.

$$
CaCO_3 = (Vt * µ) / (a * 10)
$$

gdzie:

**CaCO~3~**: koncentracja węgla nieorganicznego (CaCO~3~);

**Vt**: różnica objętości pomiędzy poziomem początkowym płynu w biurecie pomiarowej a poziomem końcowym, wyrażona w cm^3^;

**µ**: masa CaCO~3~; (mg/cm^3^), odpowiadająca wydzielającemu się CO~2~, w danej temeraturze i ciśnieniu (Tab. 1);

**a**: masa próbki (g).

Tab. 1 Masa CaCO~3~ (µ w mg/cm^3^) odpowiadająca wydzielającemu się CO~2~, w danej temperaturze (t)[^2] i ciśnieniu[^3] (wg. Scheiblera); Myślińska 2001.

[^2]: Temperatura w °C.

[^3]: Ciśnienie w mm Hg.

|   t | 742.0 | 744.5 | 747.0 | 749.0 | 751.0 | 753.5 | 756.0 | 758.0 | 760.0 | 762.5 | 765.0 | 767.0 | 769.0 | 771.0 |  774.0 |
|----:|------:|------:|------:|------:|------:|------:|------:|------:|------:|------:|------:|------:|------:|------:|-------:|
|  23 | 4.111 | 4.126 | 4.141 | 4.156 | 4.171 | 4.186 | 4.200 | 4.214 | 4.226 | 4.237 | 4.248 | 4.259 | 4.270 | 4.281 |  4.292 |
|  22 | 4.125 | 4.140 | 4.155 | 4.170 | 4.185 | 4.200 | 4.214 | 4.229 | 4.240 | 4.252 | 4.263 | 4.274 | 4.285 | 4.296 |  4.407 |
|  21 | 4.139 | 4.154 | 4.169 | 4.184 | 4.199 | 4.214 | 4.229 | 4.243 | 4.255 | 4.267 | 4.279 | 4.290 | 4.301 | 4.312 |  4.242 |
|  20 | 4.153 | 4.169 | 4.184 | 4.199 | 4.214 | 4.229 | 4.243 | 4.258 | 4.269 | 4.281 | 4.292 | 4.303 | 4.314 | 4.325 | 4.436. |
|  19 | 4.168 | 4.189 | 4.198 | 4.213 | 4.288 | 4.243 | 4.258 | 4.272 | 4.284 | 4.296 | 4.307 | 4.318 | 4.329 | 4.340 |  4.452 |
|  18 | 4.182 | 4.198 | 4.213 | 4.288 | 4.243 | 4.258 | 4.272 | 4.286 | 4.298 | 4.310 | 4.321 | 4.332 | 4.343 | 4.354 |   4.65 |
|  17 | 4.197 | 4.212 | 4.227 | 4.242 | 4.257 | 4.272 | 4.286 | 4.300 | 4.312 | 4.324 | 4.335 | 4.346 | 4.375 | 4.368 |  4.479 |
|  16 |   212 | 4.226 | 4.241 | 4.256 | 4.271 | 4.286 | 4.300 | 4.314 | 4.326 | 4.338 | 4.349 | 4.360 | 4.371 | 4.380 |  4.493 |

## Rejestr zmian

01.12.2022, MZ -- wersja inicjalna Quarto. Rozwinięcie treści.

Piotr Paweł Woźniak, Karolina Molisak, Maurycy Żarczyński `r Sys.Date()`
