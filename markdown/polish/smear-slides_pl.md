
<div fig-alt="Logo: Uniwersytet Gdański" fig-align="left">

[<img src="images/log-ug_pl.png" width="150" />](https://geomorfologia.ug.edu.pl)

</div>

Zakład Geomorfologii i Geologii Czwartorzędu — PROCEDURA

------------------------------------------------------------------------

# Przygotowanie preparatów rozmazowych

> <span class="smallcaps">Nie patrzeć bezpośrednio w źródło
> promieniowania UV. Wiązanie zachodzi z obudowanej skrzyni z lampą
> uv.</span>
>
> <span class="smallcaps">Unikać kontaktu skóry z klejem Drei Bond.
> Pracować w rękawiczkach, po skończeniu pracy dokładnie umyć
> ręce.</span>

### Przygotowanie stanowiska

- Ustalić regularne interwały poboru próbek, w zależności od długości
  rdzenia, z uwzględnieniem dodatkowych próbek z miejsc
  charakterystycznych (np. próbka z laminy jasnej i ciemnej).

- Przygotować:

  - Szkiełka podstawowe.

  - Szkiełka nakrywkowe.

  - Wodę dejonizowaną.

  - Alkohol etylowy.

  - Klej światłoutwardzalny **Drei Bond 6020** (gęstszy) oraz **6023**
    (rzadszy).

  - Szpatułkę.

  - Pęsetę.

  - Etykiety.

  - Etui kartonowe na preparaty.

  - Płytę grzejną.

  - Źródło promieniowania UV.

- Szkiełka podstawowe należy umyć wodą lub alkoholem, a następnie
  dokładnie wytrzeć. Podpisać etykietę na szkiełku podstawowym wg
  schematu:

  - Rdzeń: `JJJ-RR/N–S XX`:

    **JJJ**: stanowisko, **RR**: rok poboru, **N**: nr rdzenia, **S**:
    nr sekcji, **XX**: odległość od stropu w danej sekcji.

    Jeśli pobierana jest próbka z laminy jasnej i ciemnej na jedno
    szkiełko podstawowe, opisać dodatkowo uwagi lub przyczyny wykonania
    danej próbki w dokumentacji (np. tefra, barwa, wcześniejsze
    potraktowanie osadu HCl).

  - Materiał z pułapki sedymentacyjnej: `JJJ RRRR-MM-DD TYP`:

    **JJJ**: stanowisko, **RRRR**: rok, **MM**: miesiąc, **DD**: dzień,
    **TYP**: **H** (hypolimnion) lub **M** (metalimnion).

## Przygotowanie preparatu

- Za pomocą szpatułki pobrać niewielką ilość osadu i umieścić na
  szkiełku podstawowym.

  Materiał powinien być rozłożony równomiernie, unikając zagęszczenia,
  ponieważ utrudni to analizę preparatu.

- Do osadu umieszczonego na szkiełku dodać za pomocą pipety kroplę wody
  dejonizowanej lub alkoholu. Rozprowadzić osad dokładnie przy pomocy
  szpatułki lub wykałaczki.

- Na płycie grzejnej rozgrzanej do **60–70 °C** umieścić szkiełko
  podstawowe. Pozostawić do momentu, aż woda całkowicie odparuje, a osad
  będzie zupełnie suchy: około **2–5 minut**.

- Zdjąć szkiełko podstawowe z płyty grzejnej, na wysuszony osad dodać
  kroplę **Drei Bond** i przy pomocy pęsety delikatnie nałożyć na
  wierzch szkiełko nakrywkowe.

- Umieścić preparat w etui kartonowym lub na tekturze i poddać działaniu
  **promieniowania UV** przez około **1–2 minuty**.

  Na koniec należy sprawdzić, czy szkiełko nakrywkowe zostało prawidłowo
  przyklejone.

- Preparaty należy przechowywać w przeznaczonych do tego celu
  opakowaniach.

## Rejestr zmian

03.12.2022, MZ – wersja inicjalna Quarto. Rozwinięcie treści.

Karolina Molisak, Maurycy Żarczyński 2022-12-06
